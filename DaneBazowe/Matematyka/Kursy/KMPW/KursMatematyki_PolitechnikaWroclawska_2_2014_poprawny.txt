;PP;1;-1;Czy suma długości przekątnych kwadratów o polach 10 i \(\frac{21}{2}\) jest większa od długości Przekątnej kwadratu o polu \(\frac{81}{2}\)? Odpowiedź uzasadnić nie używając kalkulatora.
;PP;2;-1;Grupa słuchaczy wykładu z algebry liczy 261 osób. Egzamin podstawowy zdała pewna (dodatnia) ilość osób. Po egzaminie poprawkowym liczba osób, które zdały, powiększyła się o 5, 6%. Ile osób zdało egzamin podstawowy (wskazówka: pamiętaj, że ilość osób, które zdały egzamin jest liczbą całkowitą)?
;PP;3;-1;Hasło do pewnego systemu komputerowego ma składać się z dokładnie 2 liter (do wyboru z 26 małych i 26 dużych liter alfabetu) oraz z przynajmniej 2 i co najwyżej 4 cyfr (od 0 do 9). Zarówno litery jak i liczby mogą się powtarzać. Ile jest różnych haseł spełniających te warunki?
;PP;4;-1;Rozwiązać nierówność \(x+1\geq\sqrt{5-x}\).
;PP;5;-1;Suma 21 pierwszych wyrazów pewnego ciągu arytmetycznego wynosi zero a iloczyn dwunastego i trzynastego wyrazu równy jest 8. Dla jakich liczb \(n\) suma \(n\) pierwszych wyrazów tego ciągu jest mniejsza od 9?
;PP;6;-1;Marcin stoi nad brzegiem morza i obserwuje odpływający statek. \[a)\] Jak daleko będzie statek od (oczu) Marcina w momencie, w którym zniknie on za horyzontem (Marcin przestanie go widzieć)? \[b)\] Na jak wysoką wieżę musi on wejść, żeby jeszcze widzieć statek będący w odległości 10 km od niego? Przyjąć, że Ziemia jest kulą o promieniu 6371 km a oczy Marcina znajdują się na wysokości 170 cm.
;PR;1;-1;Ułożono dwie wieże z sześciennych klocków. Pierwszą z trzech klocków o objętości 72, 8 oraz \(3 cm^{3}\), a drugą z czterech jednakowych klocków o objętości \(8 cm^{3}\) Która z nich jest wyższa? Odpowiedź uzasadnić nie używając kalkulatora.
;PR;2;-1;Kod do sejfu w willi pana Bogackiego jest pięciocyfrowy. Jego córka, korzystając z chwilowej nieobecności taty, próbuje go otworzyć. Wie jednak tylko, że kod ułożony jest z dokładnie trzech różnych cyfr i nie występują w nim cyfry 1,4 i 9. Ile jest różnych kodów spełniających te warunki?
;PR;3;-1;Rozwiązać nierówność \(x-1>\sqrt{4-\frac{6}{x}}\).
;PR;4;-1;W jednej szklance znajduje się woda, a w drugiej dokładnie taka sama ilość wina. Z pierwszej szklanki przelano jedną łyżkę wody do szklanki z winem i dokładnie wymieszano. Następnie przelano jedną łyżkę powstałej mieszaniny z powrotem do pierwszej szklanki. Sprawdzić czy po tych zabiegach jest więcej wody w winie czy wina w wodzie.
;PR;5;-1;Trzy liczby tworzą ciąg geometryczny. Ich suma równa jest 13, a suma ich odwrotności wynosi \(\frac{13}{9}\). Znaleźć te liczby.
;PR;6;-1;Bocian stoi na słupie o wysokości 5 metrów. Magda, której oczy znajdują się na wysokości 160 cm nad ziemią, stoi 10,2 metra od tego słupa i widzi bociana pod kątem 6 stopni. Jak wysoki jest bocian? Podać wynik z dokładnością do 1 cm. W razie potrzeby odpowiednią funkcję trygonometryczną kąta \(6^{\mathrm{o}}\) przybliżyć za pomocą tablic matematycznych lub kalkulatora.
