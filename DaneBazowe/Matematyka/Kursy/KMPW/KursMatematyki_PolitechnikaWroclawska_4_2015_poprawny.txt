;PP;1;-1;Znaleźć miejsca zerowe i naszkicować wykres funkcji \(f(x)=x^{2}-x-5|x|+5\). Wyznaczyć najmniejszą i największą wartość tej funkcji na przedziale \([-5, 5]\).
;PP;2;-1;Romb o boku \(a\) i kącie ostrym \(\alpha\) podzielono na trzy części o równych polach odcinkami mającymi wspólny początek w wierzchołku kąta ostrego i końce na bokach rombu. Obliczyć długości tych odcinków. Wykonać odpowiedni rysunek.
;PP;3;-1;Odcinek o końcach \(A(-1,-1)\) i \(B(3,2)\) jest podstawą trapezu. Druga podstawa jest trzy razy dłuższa i ma środek w punkcie \(P(1,5)\). Wyznaczyć współrzędne pozostałych wierzchołków trapezu i obliczyć jego pole.
;PP;4;-1;W okrąg o promieniu 1 wpisujemy trójkąt równoboczny i zakreślamy odcinki koła, które leżą na zewnątrz trójkąta. W otrzymany trójkąt wpisujemy okrąg i powtarzamy procedurę, zaznaczając za każ dym razem odcinki kolejnych kół znajdujące się poza kolejnym trójkątem. Obliczyć pole zaznaczonego obszaru po sześciu krokach, czyli po narysowaniu sześciu trójkątów.
;PP;5;-1;Sześcian podzielono na dwie bryły płaszczyzną przechodzącą przez krawędź podstawy. Jedna część ma 5, a druga 6 ścian. Pole powierzchni całkowitej bryły, która ma 5 ścian jest równa połowie pola powierzchni sześcianu. Wyznaczyć tangens kąta nachylenia płaszczyzny dzielącej sześcian do płaszczyzny podstawy.
;PP;6;-1;Rozważamy zbiór liczb całkowitych dodatnich równych co najwyżej 1800, które nie dzielą się ani przez 5 ani przez 6. Obliczyć sumę liczb z tego zbioru. Ile w tym zbiorze jest liczb parzystych, a ile nieparzystych?
;PR;1;-1;Punkty \(A(2,0)\) i \(B(0,2)\) są wierzchołkami podstawy trójkąta równoramiennego. Znaleźć współrzędne wierzchołka \(C\), wiedząc, że środkowe \(AD\) i \(BE\) są prostopadle.
;PR;2;-1;Trzy pierwiastki wielomianu o współczynnikach całkowitych tworzą ciąg arytmetyczny. Suma tych pierwiastków jest równa 21, a iloczyn 315. Pokazać, że wartość wielomianu w dowolnym punkcie, który jest liczbą nieparzystą, jest podzielna przez 48.
;PR;3;-1;W trójkącie równobocznym o boku długości \(a\) przeprowadzamy prostą przechodząca przez środek wysokości nachyloną do niej pod kątem \(30^{\mathrm{o}}\) Odcina ona od trójkąta trapez. Obliczyć pole i obwód tego trapezu oraz objętość i pole powierzchni bryły powstałej z jego obrotu dookoła dłuższej podstawy.
;PR;4;-1;W trójkąt równoboczny o boku długości 1 wpisano kwadrat. Następnie w pozostałą część (nad kwadratem) znów wpisano kwadrat, itd. Jaką długość ma bok kwadratu w \(n\)-tym kroku? Podać wzór ciągu \(P_{n}\) określającego sumę pól wpisanych kwadratów po \(n\) krokach, a następnie obliczyć jego granicę.
;PR;5;-1;W okrąg o promieniu \(r\) wpisano trapez, którego podstawą jest średnica okręgu. Dla jakiego kąta przy podstawie pole trapezu jest największe?
;PR;6;-1;Znaleźć dziedzinę oraz przedziały monotoniczności funkcji \(f(x)=1+\frac{2x}{x^{2}-3}+(\frac{2x}{x^{2}-3})^{2}+\ldots\). Naszkicować wykres tej funkcji oraz zbadać liczbę rozwiązań równania \(f(x)=m\) w zależności od parametru \(m\).
