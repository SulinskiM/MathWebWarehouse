;PP;1;-1;Pewnej mroźnej zimy trzy przeziębione krasnale kupowały w aptece lekarstwa. Pierwszego męczył straszny ból gardła. Kupił więc trzy tabletki do ssania, tabletkę na kaszel i kropelkę do nosa. Zapłacił za wszystko 4 grosze. Drugiemu dokuczał uporczywy kaszel, za tę samą cenę kupił trzy tabletki na kaszel, tabletkę do ssania i kropelkę do nosa. Trzeci miał straszny katar. Poprosił więc o trzy kropelki do nosa, o tabletkę do ssania oraz o tabletkę na kaszel. A dowiedziawszy się, że ma zapłacić 2 grosze, pomyślał chwilkę, kichnął i powiedział do aptekarza:,,Pomylił się Pan!'' Uzasadnić, że krasnal miał rację.
;PP;2;-1;Obliczyć, ile kolejnych dodatnich liczb naturalnych podzielnych przez 3 należy dodać do siebie, aby otrzymana suma była równa liczbie \(115a^{-1}\), gdzie \(a=\frac{1}{3\cdot 5}+\frac{1}{5\cdot 7}+\frac{1}{7\cdot 9}+\ldots+\frac{1}{691\cdot 693}\).
;PP;3;-1;Rozwiązać równanie \(\sin^{3}x(1+ctgx)+\cos^{3}x(1+tgx)=\sin2x+2\sin^{2}x\).
;PP;4;-1;Rzucamy pięć razy jednorodną kostką do gry. Obliczyć prawdopodobieństwo wyrzucenia sumy oczek większej od 20, jeśli wiadomo, że suma oczek wyrzuconych w trzech pierwszych rzutach wynosi 10.
;PP;5;-1;W trójkąt równoramienny, którego ramiona są dwa razy dłuższe od podstawy, wpisano prostokąt w taki sposób, że jeden z boków Prostokąta zawarty jest w podstawie trójkąta. Jakie powinny być wymiary tego prostokąta, aby jego pole było największe? Wyznaczyć wartość tego największego pola.
;PP;6;-1;Narysować w prostokątnym układzie współrzędnych wykresy funkcji \(f(x)=-\frac{2}{x}\) oraz \(g(x)=f(|x|-1)+1\). Rozwiązać nierówność \(g(x)\geq f(x)\) i zaznaczyć zbiór jej rozwiązań na osi liczbowej.
;PR;1;-1;Ojciec i syn obchodzą urodziny tego samego dnia. W roku 2019 podczas uroczystości urodzin zapytano jubilatów, ile maja lat. Ojciec odpowiedział:,,Jeśli wiek mego syna przemnożę przez swój wiek za 31 lat, to otrzymam rok swego urodzenia'' Syn dodał:,,A ja otrzymam rok swego urodzenia, jeśli wiek mego ojca sprzed 16 lat przemnożę przez swój wiek za 33 lata'' W którym roku urodził się każdy z jubilatów?
;PR;2;-1;Wyznaczyć dziedzinę naturalną funkcji \(f(x)=\log(3^{3x-1}-3^{2x-1}-3^{x+1}+3)\).
;PR;3;-1;Rozwiązać równanie \(4\sin{x}\cdot \sin{2x}\cdot \sin{3x}=\sin{4x}\).
;PR;4;-1;W dwóch urnach znajdują się kule białe i czarne, przy czym w pierwszej urnie są w kule białe i 6 czarnych, a kostką drugiej jest 7 kul białych i 3 czarne. Rzucamy dwa razy jednorodną kostką do gry. Jeśli suma wyrzuconych oczek jest mniejsza niż 6, losujemy dwie kule z pierwszej urny. Jeśli suma wyrzuconych oczek jest większa niż 9, losujemy dwie kule z drugiej urny. W pozostałych przypadkach losujemy po jednej kuli z każdej urny. Obliczyć prawdopodobieństwo wylosowania dwóch kul białych.
;PR;5;-1;Uzasadnić, że dla każdej liczby naturalnej \(n\) liczba \(n^{5}-n\) jest podzielna przez 5. Czy prawda jest, że jest ona też podzielna przez 30?
;PR;6;-1;W trójkąt równoramienny, którego ramiona są długości \(a\), a miara kąta zawartego pomiędzy nimi wynosi \(\alpha\), wpisano prostokąt w taki sposób, że jeden z boków prostokąta zawarty jest w jednym z ramion trójkąta. Jakie powinny być wymiary tego prostokąta, aby jego pole było największe? Wyznaczyć wartość tego największego pola.
